Ζητούμενο για την περιβαλλοντική κρίση αποτελεί η εξοικονόμηση πόρων και υλικών. Για να πραγματοποιηθεί αυτό εκτός των άλλων απαιτείται 
η ενίσχυση της οικιακής οικονομίας και η ανάπτυξη περιβαλλοντικής συνείδησης.Η ενημέρωση  των πολιτών αναφορικά με την γεωγραφική θέση
βοτάνων, ορφανών καρποφόρων δέντρων  καθώς και η πληροφόρηση τους για τις θεραπευτικές τους ιδιότητες και τα  θρεπτικά τους συστατικά
δύναται να τους ευαισθητοποιήσει για την αξιοποίησή τους. Μέσω της συνεργασίας μας με το Τμήμα  Επιστήμης Τροφίμων και Διατροφής του 
Πανεπιστήμιου Αιγαίου για την Λήμνο προσδιορίστηκαν ως ιδιαίτερης αξίας τα ειδή: αμυγδαλιά, αγριελιά, συκιά, θυμάρι, κρίταμο      
Στο πλαίσιο αυτό η ομάδα μας θα δημιουργήσει μια εφαρμογή  για κινητά τηλέφωνα (android)  η οποία θα εδράζεται στην φιλοσοφία του
Citizen Science. Έτσι οι πολίτες θα μπορούν να την χρησιμοποιούν προκειμένου α) να στέλνουν πληροφορίες  ( Φωτογραφία, περιοχή, συντεταμένες)
σε προκαθορισμένο email για την επεξεργασία τους. β) να ενημερώνονται για την θρεπτική και θεραπευτική αξία των καρπών και των βοτάνων αντίστοιχα 
γ) να έχουν συνολικά πρόσβαση στις πληροφορίες. Η εφαρμογή θα είναι δυναμική  καθώς, εκτός από τα προτεινόμενα είδη θα εμπλουτίζετε και με νέα, 
μετά από προτάσεις των πολιτών και την αξιολόγηση τους από το Τμήμα  Επιστήμης Τροφίμων και Διατροφής του Πανεπιστήμιου Αιγαίου.

Εκτός από την ενίσχυση της οικιακής οικονομίας, οι πολίτες γίνονται μέλη μιας κοινότητας μέσω της οποίας καλλιεργείτε η περιβαλλοντική
συνείδηση καθώς συμβάλλουν στην ανάδειξη του φυσικού πλούτου της περιοχής και της αξία του. Παράλληλα η γνώση των σημείων όπου οι πολίτες μπορούν
να βρουν τα δέντρα και βότανα μειώνει τις μετακινήσεις των πολιτών πράγμα που σημαίνει λιγότερη κατανάλωση καυσίμων. Τέλος υποστηρίζουμε ότι εμπλοκή 
των μαθητών στην εν λόγο δράση βοήθα στον μετασχηματισμό των απόψεων τους για το σύγχρονο τρόπο ζωής ο οποίος σε μεγάλο βαθμό  επιβάλει  τα πάντα να 
αγοράζονται αγνοώντας τις περιβαλλοντικές συνέπειες. 
